---
templateKey: post.template
title: Vrachtschip in 2050 op windenergie?
Subtitle: Fossiele brandstoffen op zee verleden tijd
date: 2023-04-07T17:53:39.425Z
headerPhoto: map-bron-pixabay-com-image-img-zeilschip-header-jpg-onderschrift-zeilschip-header
onderwerp: tech
auteur: Monique Siemsen
tags:
  - energiewende
  - energietransitie
  - windenergie
  - stikstoffen
  - stikstofuitstoot
  - fossiele brandstoffen
  - vrachtschip
  - vrachtschepen
  - wetenschap
  - wetenschappelijk onderzoek
---
**Vrachtschepen met zeilen. Het klinkt als een vervoermiddel uit de tijd van de VOC, maar Zweedse wetenschappers hebben een manier bedacht om grote vrachtschepen op windenergie te laten varen.**



De afgelopen decennia heeft het luchtverkeer centraal gestaan in de discussie over het gebruik van fossiele brandstoffen en de uitstoot van stikstoffen. Maar het vrachtverkeer ter zee is niet minder schadelijk. 99% van vracht shipping vindt plaats op basis van fossiele brandstoffen. Denk daarbij niet alleen aan de verbranding door de motoren, maar ook aan smeerolie om de machines te onderhouden. Voor een tocht van Azië naar Europa verbruikt een beetje vrachtschip al duizenden liters fossiele brandstof aan verbranding en lubricatie, mét de bijbehorende uitstoot uiteraard.



**Achterkant vrachtschip wordt gestroomlijnd**

Om de internationale stikstofdoelen te halen, moet vóór 2050 de uitstoot van het zeeverkeer gehalveerd zijn. Een gigantische uitdaging, want alleen een klein percentage van het vrachtverkeer is mogelijk op elektriciteit. Dat zijn de kleinere ladingen. 



Als het aan de Zweden ligt, behoort de fossiele vloot tot het verleden. En zij namen geen halve maatregelen. De eerste uitdaging was om ervoor te zorgen dat ook gigantische schepen minder energie zouden verbruiken om dezelfde lading te kunnen vervoeren over dezelfde afstand. Dat hebben de wetenschappers gedaan door de achterkant van het  vrachtschip te herontwikkelen, zodat die beter door het water glijdt en minder weerstand veroorzaakt. Vergelijk dit met de achterkant van een wielrennerhelm, die de luchtweerstand vermindert en de aerodynamica verbetert.

![Hoeveel zeilen heeft een gigantische vrachtcontainer nodig? Mogelijk over een paar jaar al worden de eerste hybride vrachtschepen met zeilen, gebouwd.](/img/zeilschip-2.jpg "Pixabay.com")

Dit gegeven brengt de energiebehoefte van een groot vrachtschip met 7,5% omlaag. Dat klinkt niet veel, maar die uitvinding alleen al zorgt voor een besparing op fossiel verbruik van duizenden liters per schip op jaarbasis . En dus ook een aanzienlijke vermindering van stikstofuitstoot.



Het terugbrengen van het energieverbruik is echter slechts een randvoorwaarde voor de volgende stap van de wetenschappers. Die 7.5% vermindering was niet toevallig gekozen. De wetenschappers wisten dat dit het percentage was dat nodig was om schepen op windenergie te laten functioneren. De komende jaren zal dan ook gewerkt worden aan een tussenstap: hybride schepen die deels op windenergie, deels op fossiele brandstoffen varen. Ondertussen gaat het werk aan scheepsvormen, die nóg minder weerstand van het water ervaren, door. De wetenschappers verwachten dat over enkele decennia, vrachtschepen volledig gepowered kunnen worden met windenergie. Hoe dat er precies uit gaat zien is nog niet bekend. De onderzoekers denken dat een combinatie van propellers en hypermoderne zeilen, de toekomst zal zijn voor vrachtschepen.

*Gepubliceerd op 7 april 2023*

*Bronnen: Chalmers University of Technology in Zweden*