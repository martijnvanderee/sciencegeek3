---
templateKey: post.template
title: Stroomstoot daderbrein moet misbruik voorkomen
date: 2023-03-14T17:29:51.768Z
headerPhoto: map-image-img-misbruik-header-jpg-bron-pixabay-com-onderschrift-header
onderwerp: human
auteur: Monique Siemsen
tags:
  - misbruik
  - seksueel misbruik
  - neurale castratie
  - dader misbruik
  - slachtoffer misbruik
  - neurologie
---
**Neurale castratie, zou je het kunnen noemen. Namelijk het elektrisch stimuleren van het brein om meer empathische keuzes te maken. Het klinkt heftiger dan het is: een stroomstoot-behandeling van 20 minuten schijnt al wonderen te verrichten.**

Seksueel en fysiek misbruik kost te veel. De emotionele en fysieke gevolgen voor slachtoffers nog vele jaren na het misbruik variëren van een hogere bloeddruk en PTSD tot een verhoogde kans op depressie en suïcide. En dan noemen we er nog maar een paar. Daarmee is misbruik ook een maatschappelijk probleem en één dat maar beter voorkomen dan genezen kan worden.

Neurowetenschappers (aan de universiteit van Pennsylvania in de Verenigde Staten en de Nanyang technische universiteit in Singapore) menen nu een voorzorgsmaatregel te hebben ontwikkeld, die eigenlijk neerkomt op een soort neurale castratie. Ze bekeken vooral de activiteit in het gedeelte van de prefrontale cortex, waar misbruikers nogal eens wat disfunctioneren tonen. De onderzoekers besloten dit gedeelte met een lichte stroomstootjes van in totaal 20 minuten lang te stimuleren. Met verbazingwekkende gevolgen.

**Elektrische hersenstimulatie zorgt voor meer empathie**

Dit is hoe het onderzoek in elkaar zat. 81 willekeurige volwassenen van boven de 18 jaar werden in 2 groepen verdeeld. De ene groep kreeg een algemeen neuraal gericht stroomstootje van 30 seconden, de andere groep kreeg een specifiek op de prefrontale cortex gerichte stroombehandeling van 20 minuten. Beide behandelingen veroorzaakten geen pijnlijke ervaring voor de deelnemers. Na de behandeling kregen de deelnemers een fictief verhaal te horen over fysiek en seksueel misbruik en moesten zij met een cijfer van 1 tot en met 10 aangeven, hoe waarschijnlijk zij het zouden achten dat zij zélf zich ooit schuldig zouden maken aan een dergelijk misdrijf. Ook moesten zij de ernst van het misdrijf beoordelen met een cijfer van 1 tot en met 10.

![Seksueel misbruik leidt tot enorme emotionele schade voor de slachtoffers. Wetenschappers menen nu hoe zij het misdrijf kunnen voorkomen.](/img/misbruik-vrouw-wanhopig.jpg "Pixabay.com")

De testpersonen, die de stroombehandeling van 20 minuten hadden ondergaan, achtten het 47% meer onwaarschijnlijk dat zij zelf ooit fysiek misbruik zouden plegen dan de testpersonen die maar een stootje van 20 seconden hadden ondergaan. En in het geval van seksueel misbruik gingen die kansen nóg verder omlaag, namelijk naar 70%. Bovendien gaven de ontvangers van de 20 minuten durende behandeling ook hogere cijfers voor de ernst en de immoraliteit van het misbruik, zowel fysiek als seksueel.

**Neurale castratie als straf of als voorzorgsmaatregel?**

De wetenschappers zijn verheugd over hun bevindingen en hopen de experimenten verder te kunnen zetten. Reageren de hersenen van veroordeelde zedendelinquenten hetzelfde? De wetenschappers vermoeden dat deze breinen waarschijnlijk meerdere of langere sessies nodig hebben. Het gedeelte van het brein waar besloten wordt tot immoreel handelen, heeft volgens de onderzoekers dus slechts een klein zetje nodig om tot de juiste keuze te kunnen komen. Hoogstens: meerdere zetjes of een flinke duw. 

De bedoeling is dat een te lage activiteit in dit hersendeel eerder wordt opgespoord en met elektrische stimulatie wordt verholpen. De wetenschappers hopen hiermee op humane wijze de misdaad zelf en daarmee de toekomstige slachtoffers, te voorkomen.

*Gepubliceerd op 14 maart 2023*

*Bron: Universiteit Pennsylvania, Verenigde Staten en Nanyang Technological Universiteit, Singapore*