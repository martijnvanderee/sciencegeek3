---
templateKey: post.template
title: Huishouden maakt mannen hot, in de ogen van vrouwen
Subtitle: Lapzwansen krijgen weinig sex
date: 2023-03-21T14:49:04.327Z
headerPhoto: map-image-img-lapzwans-libido-header-jpg-bron-nathan-cowley-onderschrift-libido-lapzwans-header
onderwerp: quirky
auteur: Monique Siemsen
tags:
  - aantrekkingskracht
  - mannen
  - vrouwen
  - sex
  - sexy
  - gelukkig
  - relatie
  - huishouden
  - huishoudelijke taken
---
**Mannen die de stofzuigen en de ramen lappen, worden sexier gevonden door hun vrouw. Deze stellen hebben meer sex en zijn gelukkiger. Vrouwen die thuis met een lui “man-kind” zitten, vinden hun man afstotelijker en hebben minder zin in sex.**

Canadese wetenschappers zijn er maar druk mee: de sex-drive van vrouwen. Ook in 2015 deden zij al onderzoek naar het verband tussen een gelukkig seksleven en de verdeling van huishoudelijke taken. Toen was het de universiteit in Alberta die maar liefst 1.338 Europese stellen onderzocht en al reeds tot dezelfde conclusie kwam: zowel mannen als vrouwen zijn het gelukkigst in een relatie waarbij ook de man zijn klauwtjes laat wapperen. Overigens was dat onderzoek toen ook niet zomaar een momentopname. De onderzoekers kwamen een jaar later terug om polshoogte te nemen, zullen we maar zeggen. Hun bevindingen waren duidelijk: de stellen die het een jaar terug al lekker geregeld hadden in het huishouden, waren nog steeds het gelukkigst. Ook in bed.

**Tweede onderzoek bewijst sexloosheid luie man**

Een recent onderzoek, wéér van de Canadezen, gaat nog iets dieper op de materie in. Dit keer bundelden psychologen van de universiteit Victoria hun krachten met die van hun collega’s uit Australië en wel van de universiteit in Melbourne. Zij deden 2 studies en betrokken respectievelijk 396 en 677 vrouwen bij hun onderzoek. De research gold dus alléén de beleving van vrouwen, niet die van stellen. Dit omdat de onderzoekers verder wilden borduren op het onderzoek in de jaren ‘10 van hun collega’s. Waarom gebeurt er zo weinig tussen de lakens van vrouwen en hun luie kerels?

![Mannen die helpen in het huishouden en voor de kinderen zorgen: dat zijn de mannen met de meeste sex.](/img/lapzwans-libido-koken.jpg "Pixabay.com")

Ze vroegen het dus ruim 1000 vrouwen die zich allen in een heteroseksuele relatie bevonden en kinderen hadden onder de 12 jaar. Hen werd niet alleen gevraagd naar de actie in bed en in het huishouden, maar ook hoe betrokken hun mannen zich toonden in de opvoeding van de kinderen van het gezin. De antwoorden waren niet te misverstaan en er was niet 1 duidelijke reden waarom vrouwen met ijverige mannen meer zin hadden. Het waren er wel een paar. 

**Vrouwen vinden nietsnut onsexy, onbetrouwbaar en kinderlijk**

Ten eerste bleek dat vrouwen luie of onbeholpen mannen simpelweg niet sexy vinden. Ze vinden hen afhankelijk en needy. Vrouwen die aan dit soort mannen vast zaten, zeiden vaak dat ze geen respect voor hun man konden opbrengen, waardoor hun seksuele aantrekkingskracht tot de lapzwans, taande. Veelgehoorde klacht van deze vrouwen op hun kind-man was, dat zij zich behandeld voelden als moeder in plaats van als vrouw. Dientengevolge gingen zij hun man ook behandelen als kind. Een man die wél daadwerkelijk zijn mannetje staat in het huishouden en met de kinderen, wordt door vrouwen als krachtiger en zelfstandiger beleefd. En dat werkt wonderen voor het libido.

![Vrouwen die er in het gezin en het huishouden alleen voor staan, voelen minder respect en aantrekkingskracht voor hun mannen.](/img/lapzwans-libido-vrouw.jpg "Pixabay.com")

Ook geven vrouwen aan zich meer emotioneel gesteund te voelen door mannen die hun steentje bijdroegen in het gezin. Hierdoor hebben zij meer vertrouwen in hun partner dan vrouwen die meer het gevoel hebben er alleen voor te staan. De grotere emotionele band die gesteunde vrouwen ervaren, vertaalt zich naar een hechtere seksuele band. Vrouwen die niet het gevoel hebben dat ze op hun man kunnen bouwen, zullen zich ook seksueel niet geroepen voelen op hem te vertrouwen.

Tot slot is daar natuurlijk ook de meest logische verklaring: vrouwen van luiaards zijn vaak vermoeider en bezorgder dan hun zusters die minder belast worden door hun mannen. En vermoeidheid en gespannenheid vormen nu eenmaal de hond in de pot voor de romantiek.

*Gepubliceerd op 21 maart 2023*

*Bron: Universiteit Alberta in Canada, universiteit Melbourne, Australië ism universiteit Victoria Canada*