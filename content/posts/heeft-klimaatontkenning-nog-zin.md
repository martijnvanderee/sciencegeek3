---
templateKey: post.template
title: Heeft klimaatscepsis nog zin?
Subtitle: Copernicus registreert record na record
date: 2023-03-09T15:16:19.922Z
headerPhoto: map-image-img-copernicus-klimaat-header-jpg-bron-pixabay-com-onderschrift-klimaatontkenning
onderwerp: nature
auteur: Monique Siemsen
tags:
  - bosbranden
  - overstromingen
  - weer
  - klimaat
  - klimaatverandering
  - klimaatcrisis
  - antartica
  - Copernicus
---
**Verandert het klimaat nu wel of niet? Als het sneeuwt in maart, slaan de politieke tegenstanders elkaar meteen weer om de oren. Terecht? Meten is weten!**

En laat dat nu in overvloede gebeuren, dat meten. Van zeespiegels tot luchtkwaliteit en van temperaturen tot vaststellen van hotspots op het aardoppervlak: het  aardobservatieprogramma Copernicus is er maar druk mee. Vanuit de ruimte met satellieten en met meetapparatuur aan land worden dagelijkse een immense berg data verstuurd én verwerkt. 

Wat zeggen deze immense hoeveelheden data? Even de feiten van het laatste half jaar op een rijtje:

**Februari 2023 op 1 na warmste ooit**

De maand februari 2023 was de op één na warmste februari ooit gemeten in Europa. Wereldwijd was de maand de op 4 na warmste februari ooit. Het overgrote deel van Europa was warmer dan normaal, maar vooral de Zweden, Noren, Pakistanen en Indiërs zaten er knus bij. Dan wel nóg knusser dan gewoonlijk. 

Ook het oosten van de Verenigde Staten en het noorden van Rusland gaven hogere temperaturen aan. In het westen van de VS, Noord-Australië, Turkije en grote delen van Rusland, was het juist iets kouder dan normaal.

![In de winter neemt het zee-ijs op Antartica altijd toe. In februari 2023 was die toename het minst in 45 jaar. ](/img/copernicus-klimaat-ijberg.jpg "Pixabay.com")

De afgelopen wintermaand registreerde nóg een nieuw record. Februari 2023 heeft februari 2022 verslagen als het gaat om geringste aanwas in zee-ijs op Antartica in 44 jaar. Dat staat nu dus op 45 jaar. Voor wie denkt dat aanwas sowieso een goed teken is: de ijsmassa in zee op Antartica neemt altijd toe in de winter en af in de zomer. Die wintergroei was in februari dus de kleinste wintergroei in 45 jaar tijd.

**Laatste 8 jaar warmste jaren ooit**

De laatste 8 jaar zijn de warmste 8 jaren ooit gemeten wereldwijd. 2022 staat daarbij op de 5e plaats. Het was gemiddeld 1,2 graden Celsius hoger dan tussen 1850 en 1900 en 0,3 graden Celsius warmer dan tussen 1990 en 2000. Dat zijn de globale gegevens voor de hele planeet. Voor alleen Europa ligt het veel extremer. 2022 was het op één na warmste jaar ooit gemeten in Europa. De zomer van 2022 was de warmste zomer in Europa ooit. 

![Meer en heviger overstromingen in India en Pakistan door extreme regenval. Ook daarin was het afgelopen jaar een recordjaar.](/img/copernicus-klimaat-overstroming.jpg "Pixabay.com")

Wereldwijd nam de stikstofuitstoot toe met 2,1 ppm, oftewel parts per million. Die toename is al een paar jaar hetzelfde. Ook het aantal deeltjes methaan nam weer toe. Die toename was wel meer dan gemiddeld, namelijk 12 ppb, oftewel parts per billion. En de warme oceaanstroom La Nina liet in 2022 gedurende het hele jaar effecten zien in temperatuurmetingen in zeewater. Voor het derde achtereenvolgende jaar overigens.

**Record aantal bosbranden**

Ook registreerde Copernicus een recordaantal zomer bosbranden in heel Europa over de laatste 15 jaar. In Frankrijk, Spanje, Duitsland en Slovenië blééf de brandweer helemaal bezig: die landen kampten zelfs met een record over de laatste 20 jaar. 

![2022 was ook het recordjaar van het aantal bosbranden in de zomer. Vooral de brandweer in Slovenië en Spanje waren druk.](/img/copernicus-klimaat-bosbrand.jpg "Pixabay.com")

De record droogte in Europa ging gepaard met record vochtigheid in Pakistan. Vóór de moesson waren de luchttemperaturen er ook al hoger dan gemiddeld en hoewel het bij een moesson nooit droog blijft, werden ook in Pakistan nieuwe records behaald in neerslag, waardoor 2022 in overstromingen grossierde in het land.

Meten is inderdaad weten. En de metingen vertellen ons dat er wel degelijk verschuivingen zijn in ons klimaat. Wereldwijd en al helemaal in Europa. Nieuw is dat overigens niet. Eerder publiceerde ScienceGeek al een onderzoek dat bewees dat het klimaat in Europa al 2000 jaar warmer en droger wordt. Het onderzoek was gedaan met behulp van dendrochronologie, oftewel de bestudering van boomringen. (Het klimaatonderzoek over de laatste 2000 jaar, lees je ***[hier](/klimaatverandering-modern-probleem-europa-warmt-al-zeker-meer-dan-2000-jaar-op)***. Over wat dendrochronologie allemaal kan vinden en oplossen, kun je ***[hier](/dendrochronologie-de-wijsheid-van-de-boom)*** meer lezen)

Klimaatverandering is dus niet nieuw. Maar wel extremer. Dat ondervinden we zomer na zomer, niet alleen puffend aan den lijve. Het is méér dan een beleving. Het zijn miljoenen metingen in, op en rond onze aarde.

(Voor wie zelf graag onderzoek doet en alle metingen bekijkt, kan de website van Copernicus ***[hier](https://www.copernicus.eu/nl)*** vinden)

*Gepubliceerd op 9 maart 2023*

*Bron: Copernicus aardobservatie programma*