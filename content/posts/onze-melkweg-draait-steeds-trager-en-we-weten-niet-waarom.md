---
templateKey: post.template
title: Onze melkweg draait steeds trager. Maar waarom?
Subtitle: "                                              "
date: 2021-10-21T11:24:28.254Z
headerPhoto: map-image-img-melkweg-draaien-sterrenstelsel-jpg
onderwerp: space
auteur: Monique Siemsen
tags:
  - melkweg, melkweg draait, aarde, gaia telescoop, donkere materie,
    hercules-stroom, sterren, wetenschap, onderzoek, ruimte, universum, heelal
photo's: []
---
**De Melkweg draait een stuk langzamer om haar centrum dan ze deed, toen zij ontstond, namelijk wel 24%. En dat komt door donkere materie. Denken ze.**

Dat de Melkweg haar snelheid zou verliezen, is iets dat al 30 jaar voorspeld wordt door astrofysici. Maar nu is dit dan ook echt voor het eerst bewezen. De snelheid waarmee de Melkweg om haar centrale as draait, is wel een kwart terug gelopen en nee, we hebben nog geen idee wat dit zal betekenen. Behalve dan, dat de meeste zwaartekrachttheoriën in hun hemd staan, want die kunnen de vertraging niet verklaren.

**\
Sterren in Hercules Stroom rijk aan metalen**

Wetenschappers denken daarom dat de vertraging te danken is aan de aanwezigheid van donkere materie, die als een tegengewicht werkt in de beweging van de Melkweg. De aanwezigheid en de mate waarin donkere materie aanwezig is, is in de theorieën niet meegenomen en is ook lastig mee te nemen. 

![Onze melkweg draait alsmaar trager. Maar waarom?](/img/nacht-sterrenhemel-boom.jpg "Foto: Pixabay.com.")

Eerst maar eens kijken hoe de wetenschappers erachter zijn gekomen dat de Melkweg vandaag de dag langzamer door het heelal sjokt. Zij baseerden zich op de waarnemingen van de Gaia telescoop van met name de Hercules Stroom, een grote groep sterren die dezelfde rotatiesnelheid heeft als de Melkweg. 

**\
Miljarden sterren in de Spinning Bar**

Deze sterren zijn dan ook gevangen door de zwaartekracht van het centrum van de Melkweg, de zogenaamde Spinning Bar. Deze draaiende as van de Melkweg bestaat uit miljarden sterren en triljarden tonnen aan massa. Geen wonder dus dat dit de as is waar omheen de Melkweg draait en de Hercules Stroom ook. 

Met behulp van Gaia zagen de wetenschappers dat er iets bijzonders aan de hand was met deze groep sterren en dat zit ḿ in de chemische vingerafdruk. De sterren van Hercules zijn rijker aan zware elementen, namelijk metalen. En dat is hét bewijs dat zij verder van het centrum van de Melkweg zijn afgereisd. Dat verder reizen kan niet als zij met dezelfde snelheid om de as draaien als de Melkweg zelf. De Spinning Bar moét dus wel langzamer zijn gaan draaien.

**Heelal bestaat voor grootste deel uit donkere materie**

De bevindingen zijn gedaan door de Universiteit Oxford en de Universiteit College London en zullen met name een belangrijke rol spelen in de verdere duiding van donkere materie. Er is 5 keer zoveel donkere als zichtbare materie in het universum, maar toch weten we nog steeds niet waaruit donkere materie bestaat of wat het precies is. 

Tot nu toe hebben wetenschappers het bestaan van donkere materie vooral kunnen afleiden uit het gedrag en de baan die de zichtbare materie in het heelal aflegt. De donkere materie is onzichtbaar, maar de invloed op zichtbare materie niet en die invloed is iets, dat de laatste jaren veel onderzoek vergt. Met deze nieuwe studieresultaten hoopt men weer iets verder te komen in de duiding van de nog immer mysterieuze donkere materie.  

*Gepubliceerd op 28 juni 2021*

*Bron: Dark matter is slowing down the spin of the Milky Wayś galactic bar door UCL en Universiteit Oxford in Groot-Brittannië*