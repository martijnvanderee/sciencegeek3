---
templateKey: post.template
title: Luchtvervuiling tast het brein aan, maar een aspirientje helpt
date: 2021-06-11T15:55:40.549Z
headerPhoto: map-bron-pixabay-com-jwvein-onderschrift-fabriek-schoorstenen-rook-image-img-fabriek-schoorstenen-rook-jpg
onderwerp: quirky
auteur: Monique Siemsen
tags:
  - brand, vervuiling, rook, luchtvervuiling, aspirine, hersenschade,
    hersenbeschadiging
photo's: []
---
**Blootstelling aan luchtvervuiling, al is het maar voor een paar weken, tast het cognitieve vermogen aan van onze hersenen. Gelukkig helpt het nemen van aspirine.**

Net als je denkt dat we alle negatieve gevolgen van milieuvervuiling wel zo’n beetje in beeld zijn, komt er weer een nieuw onderzoek. Amerikaanse wetenschappers aan de universiteit van Columbia hebben onderzocht of luchtverontreiniging een schadelijke invloed heeft op onze hersenfuncties. En dat blijkt dus helaas het geval.

**Breinschade door bosbranden en industrie**

De onderzoekers keken vooral naar de gevolgen van bijvoorbeeld bosbranden, intensieve sigarettenrook, en druk verkeer. Als je daar een paar weken in zit, hollen de hersenfuncties al achteruit. De doelgroep bestond uit oudere witte mannen en het onderzoek liep voor een maand. We weten dus niet hoe de verontreiniging de hersenfuncties van kinderen beïnvloedde en of vrouwen en jonge mensen dezelfde beschadigingen in dezelfde mate oplopen.

![Foto: Pixabay.com. De inademing van rook leidt tot hersenbeschadiging, maar kan gefixed worden met een aspirientje!](/img/brand-brandweermannen-lussen.jpg)

Waarom een aspirientje goed werkt op de korte termijn, kreeg men wel goed in beeld. De beschadigingen ontstaan namelijk door ontstekingen in de hersenen en veranderingen in de bloedsomloop door het inademen van luchtvervuiling. Die gevolgen worden tegen gegaan en verminderd door het slikken van ontstekingsremmende pijnstillers zoals aspirine.

**Hersenfuncties verminderen al na 4 weken luchtvervuiling**

De onderzoekers benadrukken dat het niet de bedoeling is dat het slikken van aspirine de regelgeving op milieuwetgeving te niet doet. Zij menen dat lokale uitschieters in luchtverontreiniging inherent zijn geworden aan ons moderne leven. Soms omdat bedrijven de wetgeving niet naleven, maar ook door natuurrampen zoals branden en andere gebeurtenissen waarbij veel rook kan ontstaan. Het gaat namelijk vooral om koolstof. In het geval van een brand, kán het dan handig zijn te weten dat schade aan je brein voor een goed deel verholpen kan worden met zoiets simpels als een pijnstiller.

Het is overigens niet voor het eerst dat luchtvervuiling gekoppeld wordt aan breinschade. Al langer is bekend dat langdurige blootstelling relaties oplevert met bijvoorbeeld dementie, het volume van het brein en cognitieve functies van het brein. Dat ook op de korte termijn de gevolgen van milieuvervuiling niet mis is, is echter een nieuwe bevinding. 

**Is hersenschade door luchtvervuiling permanent?**

De wetenschappers vinden verder onderzoek naar het functioneren van onze hersenen en de gevolgen van verontreiniging noodzakelijk. Zij willen in de toekomst ook bestuderen of en hoe chemische bestanddelen in vervuiling schade aanrichten. En is de schade na een kortstondige blootstelling blijvend of herstellen de hersenen zich weer? Deze vragen en natuurlijk de vraag of het gebruik van aspirine in het geval van chemische verontreiniging óók effectief is, blijven vooralsnog dus nog onbeantwoord. 

*Gepubliceerd op 26.5.2021*

*Bron: Short-term pollution, cognitieve performance and nonsteriodal anti-inflammatory drug use in the veterans affairs normative aging study door Columbia University’s Mailman  School of Public Health.*