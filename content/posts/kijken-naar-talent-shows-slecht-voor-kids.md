---
templateKey: post.template
title: Kijken naar talent-shows slecht voor moraal van kids
date: 2021-06-17T15:40:19.959Z
headerPhoto: map-onderschrift-zanger-gitaar-microfoon-bron-pixabay-com-image-img-zanger-gitaar-microfoon-jpg
onderwerp: human
auteur: Monique Siemsen
tags:
  - normen en waarden, talentenjachten, kids, onderzoek, televisie
photo's:
  - map-onderschrift-talentenjachten-geven-jongeren-een-egoïstische-boodschap-mee-zo-blijkt-uit-onderzoek-bron-pixabay-com-image-img-kind-schermtijd-computer-jpg
---
**De laatste talentshow heet Avastars, maar hoeveel toekomst hebben talentshows op televisie nog? Uit onderzoek blijkt dat vooral jongelui behoorlijk negatief ervan worden.**

Jongeren doen van deze shows negatieve boodschappen op. En dat ze het concept ook al weer beu zijn: beroemd worden? Boeien! Het onderzoek naar de beleving van jongeren dat 50 jaar in beslag nam, laat duidelijk zien dat voor het eerst sinds 2007, jongeren normen en waarden weer in de armen sluiten.

**We Want More? Niet volgens wetenschappers!**

Psychologen aan de universiteit California in Los Angeles onderzoeken al decennia hoe jonge kinderen en jongeren in de leeftijd van 8 tot 12 jaar, aankijken tegen waarden als hulpvaardigheid, ambitie en deel uitmaken van een gemeenschap. Ook onderzoeken zij welke televisieprogramma´s de jongeren kijken en of er een verband is tussen de inhoud van de programma´s en de mentaliteit van jongeren.

**Zelf-acceptatie is in, beroemdheid uit.**

De kids kregen meer dan 16 waarden voorgeschoteld, waaronder het belang van roem. En daar maakten de wetenschappers zich het meest zorgen om. Sinds de jaren 60 maakten jonge mensen zich steeds drukker om beroemd zijn. Scoorde ‘roem’ meer dan 30 jaar lang niet hoger dan een 15e plek, in 2007 schrok de wetenschap zich een hoedje: beroemd zijn werd de allerbelangrijkste deugd voor de jeugd. Vermoed werd dat dit te maken had met de opkomst van social media en de populariteit van talent-shows.

De social media en de talent shows zijn er nog steeds, maar toch is voor het eerst in 20 jaar, roem van zijn voetstuk af gevallen. Beroemd zijn, staat nog maar op nummer zes. Het accepteren van jezelf, iets bereiken in het leven en deel zijn van een hechte gemeenschap wordt veel belangrijker gevonden door jongeren vandaag de dag. Ook het belang van imago en populariteit staan in de waarden top 5.

**Vriendelijkheid steeds belangrijker voor jongere**

Waarom kids niet meer zo nodig beroemd willen worden, is makkelijk verklaard. Door de absolute overkill aan publieke podia, is beroemd zijn niet meer zo exclusief en bijzonder. De gedachte dat “iedereen beroemd kan worden” is bij de jeugd geboren. Ook andere positieve waarden maken weer een opmars bij de jeugd. Vriendelijk zijn en anderen helpen, was anno 2007, helemaal uit en donderde naar de 12e plek. Aardig zijn is echter weer met een opmars bezig: uit de laatste onderzoeken bleek, dat vriendelijkheid weer is opgeklommen tot de 8e plek.

**Televisieprogramma met verhaal geeft positieve boodschap aan kids**

Er is een duidelijk verschil in de mentaliteit van kinderen die vooral talent-shows kijken en die van kinderen die een geschreven verhaallijn volgen met acteurs en karakters. Vooral jongeren die veel naar auditie-programma’s kijken, krijgen waarden mee als competitie-drang in plaats van samenwerking en het eigenbelang in plaats van groepsbelang. Bovendien zijn zaken als pesten, de kluit belazeren en fanatisme toegestaan om nummer 1 te worden. Uit het onderzoek bleek dan ook dat jongeren deze mentaliteit makkelijk overnamen. Uit de programma’s met verhaallijnen en acteurs, halen jongeren vooral waarden als hulpvaardigheid, vergeving en barmhartigheid.  

*Gepubliceerd op 18.02.2021*

*Bron: paper UCLA , 15-05-2021 The Rise and Fall of Fame: Tracking the Landscape of Values Portrayed on Television from 1967 to 2017.*