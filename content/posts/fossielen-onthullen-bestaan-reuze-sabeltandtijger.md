---
templateKey: post.template
title: Fossielen onthullen historisch bestaan reuze sabeltandtijger
date: 2021-06-11T15:01:17.188Z
headerPhoto: map-onderschrift-schedel-sabeltandtijger-uitgestorven-image-img-schedel-sabeltandtijger-uitgestorven-jpg
onderwerp: nature
auteur: Monique Siemsen
tags:
  - sabeltandtijger, leeuw, reuze sabeltandtijger, onderzoek
photo's:
  - map-onderschrift-mannetjesleeuw-landschap-leeuwenmanen-image-img-mannetjesleeuw-landschap-leeuwenmanen-jpg
---
**Er was eens, in een land niet zo heel ver hier vandaan, een bijzondere sabeltandtijger. Het dier was gigantisch vergeleken met Smilodon en verschalkte prooien van duizenden kilo’s. Maak kennis met de Machairodus.**

Machairodus lahayishupup was de big bad boy onder de sabeltandtijgers. Hij leefde 5 tot 9 miljoen jaar geleden en was daarmee een voorouder van de Smilodon, een veel kleiner nazaatje dat 10.000 jaar geleden uitstierf. Smilodon is de sabeltandtijger waarop Diego in de animatiefilm-reeks Ice Age is gebaseerd. Machairodus echter was letterlijk en figuurlijk nog een behoorlijk tandje groter dan onze huidige leeuw.

**Gigantische voorpoten Machairodus hielden prooi in bedwang**

Hij kon 400 kilo wegen en sloop rond in Noord-Amerika waar hij met gemak dieren verslond ter grootte van de moderne bizon. Daar had hij zijn indrukwekkende knagers niet eens voor nodig. Aan de lengte en dikte van de botten in zijn voorpoten konden wetenschappers zien dat een welgemikte hijs van Machairodus, voldoende was om zijn prooi te vellen. 

Vervolgens hoefde de reuze sabeltandtijger slechts dezelfde poot op zijn maaltijd te zetten om hem te beletten de benen te nemen en kon hij op zijn gemak aan zijn diner beginnen. De eens zo machtige kat kon toen nauwelijks vermoeden dat wetenschappers miljoenen jaren later door zijn fossiele overblijfselen zouden wroeten, zich afvragend hoe het kon dat de nogal forse afmetingen hiervan niet pasten bij de inmiddels bekende sabeltandtijgersoorten. 

**Samenwerking native Americans leidden tot ontdekking reuze sabeltandtijger**

Het duurde dan ook niet lang voordat de onderzoekers beseften te maken te hebben met een geheel nieuwe soort. De nieuw ontdekte soort kreeg zijn naam in het Cayuse, de taal van een indianenstam die leeft in het gebied waar de fossielen gevonden zijn. Het betekent zoveel als oeroude wilde kat. Het onderzoek is gedaan in samenwerking met de plaatselijke native American instituten. Na de ontdekking kregen de onderzoekers een helder idee en gingen ze andere bekende fossiele vondsten van grote katten af. Want waren er niet eerder ongewoon grote botten en tanden gevonden? 

**Ongewoon grote botten wezen op nieuwe soort sabeltandtijger** 

Het team ging verschillende natuur-historische musea af en vond zeker nog 7 anderen exemplaren van de Machairodus. En voor alle zekerheid werden vooral de grote voorpoten nog eens exact nagemeten. Zo werd er een humerus (bot voorpoot) gevonden van bijna 46 cm. Dat zegt zo misschien weinig, maar als je het vergelijkt met humerus van een grote volwassen mannetjes leeuw, krijg je een goede indruk van hoe groot de reuze sabeltandtijger geweest moet zijn. Die  van een mannetjes leeuw meet gemiddeld namelijk maar 33 cm.

Het wetenschappelijk nieuws is blij ontvangen door de Amerikaanse medemens. Afrika, Azië en Eur-Azië hadden namelijk al hún grote katten. En nu hebben de Amerikanen dan hun Machairodus. Dat het beest al miljoenen jaren geleden is uitgestorven, mag hun pret niet drukken.

*Gepubliceerd op 21.5.2021*

*Bron: Quantitave analyses of felimform humeri reveal the existence of a very large cat in North-America during the miocene door Ohio State University, Verenigde Staten*