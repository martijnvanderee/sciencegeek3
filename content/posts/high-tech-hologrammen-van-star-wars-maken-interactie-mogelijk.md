---
templateKey: post.template
title: High tech hologrammen van Star Wars maken interactie mogelijk
date: 2021-06-11T15:27:58.821Z
headerPhoto: map-onderschrift-star-wars-actiepoppen-laserzwaard-bron-pixabay-com-image-img-star-wars-actiepoppen-laserzwaard-jpg
onderwerp: tech
auteur: Monique Siemsen
tags:
  - StarWars, Star Wars, Yoda, Klingon, Enterprise, hologram, techniek,
    lichtzwaarden
photo's:
  - map-bron-pixabay-com-coxinhafotos-onderschrift-een-hologram-die-voor-iedereen-op-straat-te-zien-is-en-waarmee-interactie-mogelijk-is-vanaf-nu-bestaat-het-image-img-vrouw-hologram-stad-jpg
---
**Star Wars-fans opgelet! Ook altijd al een potje willen mee knokken met Yoda tegen Darth Vader? Dat kan nu! Wetenschappers zijn erin geslaagd hologrammen te creëren die spelers een hele nieuwe beleving bieden.**

Vanaf de jaren ‘70 van de vorige eeuw volgen hele volksstammen de belevenissen van de Starship Enterprise op de voet. En gewone games en virtual reality geven toch niet die levensechte speel-ervaring. Daar is iets op bedacht. Wetenschappers maakten hologrammen mogelijk, waarvan de beelden écht bestaan. Dus niet de lichtsabels of Enterprise zelf, maar wel de beelden. 

**Lichtsabels van Yoda en Darth Vader werken echt**

Ze zijn niet met de computer gemaakt en vanuit welke hoek je de objecten ook bekijkt, de beelden blijven bewegen en dezelfde kwaliteit bieden. Je hebt er dan ook geen bril of beeldscherm voor nodig. De hologrammen kunnen gewoon in de lucht of op straat geschapen worden en iedereen die op de plek van projectie aanwezig is, ziet de beelden en kan meedoen.

De wetenschappers aan de Brigham Young Universiteit in de Verenigde Staten zijn met name trots op de lichtsabels die ze konden maken in de lucht. Die geven echte lichtstralen af en kunnen toeschouwers en spelers dus ook “raken”. Aan de details is ook gedacht. De uitvinders maakten groene lichtstralen voor Yoda en rood voor Darth Vader, zo blijft de hologram knokpartij ook een beetje overzichtelijk.

**Een foton-torpedo aanval op de Enterprise met eigen ogen zien**

Alleen lichtsabels met flitsende lichtstralen is een beetje saai, zo vonden de Amerikaanse wetenschappers en dus gingen ze nog een stapje verder. Met het blote oog kunnen toeschouwers ook zien hoe de Starship Enterprise en een Klingon Battle Cruiser met elkaar in gevecht gaan en foton torpedo’s lanceren naar elkaar, compleet met geslaagde inslagen van de torpedo’s op het vijandelijke ruimteschip.

Het is niet de eerste keer dat ze bij Brigham Young onze participatie met games proberen te maximaliseren. 3 jaar geleden stond hetzelfde onderzoeksteam al in de schijnwerpers toen het erin slaagde om voor de eerste keer zogenaamde ‘free-floating objects’ in een ruimte tot leven te laten komen. Het team noemde het resultaat ‘optical trap displays’ of zeer vrij vertaald ‘gevangen optiek’.  Die hologrammen kwamen tot stand door een enkel deeltje in de lucht te vangen met een laserstraal en dit deeltje te laten bewegen met de straal. Het gevangen deeltje liet vervolgens een met laser verlicht pad achter zich dat zweefde in de lucht, als een 3d printer voor licht.

**Hologrammen door speler te beïnvloeden**

De onderzoekers benadrukken dat de hologrammen heel anders zijn dan de beelden die mensen tot nu toe zijn gewend waar te nemen. De beelden op een scherm bestaan immers niet echt en voor virtual reality beelden heb je een bril nodig. Om te demonstreren hoe “echt” de beelden zijn en wat mensen ermee kunnen, ontwierpen zij een hologram van een wandelstok. Een student kon de wandelstok beïnvloeden, weg gooien en oprapen. Echte interactie dus tussen mens en hologram. 

Het team is nog niet klaar met hun hologramtechnologie. De volgende stap is het vergroten van de hologrammen, waardoor ruimteschepen nóg realistischer zullen overkomen. De wetenschappers hebben nog niet gekeken naar de psychologische effecten op mensen van reusachtige ruimtevaartuigen boven het landschap, maar dat houdt [www.ScienceGeek.nl](www.ScienceGeek.nl) wel voor je in de peiling.

*Gepubliceerd op 21.5.2021*

*Bron: Simulating virtual images in optical trap displays door Brigham Young University, Utah, Verenigde Staten.*